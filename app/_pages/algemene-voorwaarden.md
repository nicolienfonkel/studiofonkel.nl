---
title:  "Algemene voorwaarden"
subtitle: "De algemene voorwaarden van Studio Fonkel"
---

##Algemene voorwaarden Studio Fonkel B.V.

Studio Fonkel B.V. is ingeschreven in het Handelsregister onder nr. 60546204
Deze algemene voorwaarden zijn gedeponeerd bij de Kamer van Koophandel Oost-Nederland op 24 november 2014.

Ze zijn bij niemand populair, de kleine lettertjes, tegelijk zijn ze niet meer weg te denken bij zakelijke
overeenkomsten. Wij bij Studio Fonkel hebben niet veel met regeltjes, wij willen werken op basis van relatie. Klopt er
iets niet, gaan er dingen mis, dan praten we er over. Regels zijn prima, maar vertrouwen is beter. En toch zijn ze er,
onze algemene voorwaarden, omdat ook wij weten dat dingen soms anders lopen dan je wilt.

1. Overeenkomst, offerte en bevestiging

1.1. Deze voorwaarden zijn, met uitsluiting van inkoop- of andere voorwaarden van de klant, van toepassing op
de totstandkoming, de inhoud en de naleving van alle  tussen de klant en Studio Fonkel gemaakte afspraken.
Wanneer er verkoop-voorwaarden van Studio Fonkel op specifieke producten of diensten van toepassing zijn
gaan die verkoopvoorwaarden boven deze algemene voorwaarden.

1.2. Offertes zijn vrijblijvend en zijn 3 maanden geldig. Prijsopgaven kunnen wijzigingen ondergaan door een
onvoorziene verandering in de werkzaamheden. Prijzen zijn exclusief BTW en andere heffingen van de
overheid. Tarieven en aanbiedingen gelden niet automatisch voor toekomstige opdrachten.

1.3. Opdrachten willen wij graag door de klant schriftelijk (per e-mail of old-fashion per post) bevestigd hebben.
Als de klant dit niet doet maar er toch mee instemt dat Studio Fonkel begint met het uitvoeren van de
opdracht, dan geldt de inhoud van de offerte als overeengekomen. Nadere mondelinge afspraken binden
Studio Fonkel nadat deze schriftelijk (per e-mail) door Studio Fonkel zijn bevestigd.

2. De uitvoering van de overeenkomst

2.1. Studio Fonkel doet z’n uiterste best om de opdracht zorgvuldig uit te voeren, de belangen van de klant
naar beste kunnen te behartigen en te streven naar een schitterend resultaat. Studio Fonkel houdt van
communiceren en zal de klant steeds op de hoogte houden van de ontwikkelingen in het werk.

2.2. Van de klant verwacht Studio Fonkel dat hij/zij al datgene doet, wat redelijkerwijs nodig/wenselijk is om een
goede levering van Studio Fonkel mogelijk te maken. Dit in het bijzonder door het op tijd (laten) aanleveren
van volledige, juiste en duidelijke gegevens of materialen.

2.3. Levertermijnen worden in overleg vastgesteld, Studio Fonkel spant zich in om alle afspraken na te komen.
Wanneer Studio Fonkel verwacht dat een levertermijn overschreven wordt zal de klant hierover zo snel
mogelijk bericht worden.

2.4. Studio Fonkel is niet verantwoordelijk voor het overschrijden van levertermijnen wanneer de klant afspraken
niet of te laat nakomt, bv. bij het aanleveren van bepaalde zaken. Ook als een leverancier failliet gaat kan
Studio Fonkel niet aansprakelijk worden gesteld. De klant mag van Studio Fonkel verwachten dat alles op
alles wordt gezet om dit soort gebeurtenissen te voorzien of voorkomen.

2.5. Studio Fonkel maakt onderscheid tussen indicatieve en definitieve levertijden. Bij definitieve levertijden, bv.
bij een vaststaand publiciteits-moment zoals een beurs, wordt een dag/datum met de klant afgesproken. Bij
indicatieve levertijden wordt een ‘zachte’ deadline gehanteerd waarbij een leverweek wordt afgesproken.

2.6. De termijn waarmee de klant later dan afgesproken benodigde materialen aanlevert is niet vanzelfsprekend
dezelfde termijn waarmee de oplevering door Studio Fonkel verlaat wordt.

2.7. Voordat tot productie, verveelvoudiging of openbaarmaking wordt overgegaan moeten Studio Fonkel en de
klant elkaar in de gelegenheid stellen de laatste modellen of proeven van het ontwerp te controleren en goed
te keuren.

2.8. Klachten hoort Studio Fonkel graag zo snel mogelijk, maar in ieder geval binnen 10 werkdagen na oplevering,
schriftelijk (per e-mail). Als dat niet gebeurt gaat Studio Fonkel er van uit dat het resultaat van de opdracht is
aanvaard.

3. Inschakelen van derden

3.1. Wanneer Studio Fonkel, bij uitvoering van de opdracht, zoals afgesproken voor eigen rekening en risico
producten of diensten van derden betrekt, om deze door te geven aan de klant, dan gelden de bepalingen uit
de algemene voorwaarden van de toeleverancier over bv. kwaliteit, kwantiteit, specificaties en levering ook
voor de klant.

4. Rechten van intellectuele eigendom en eigendomsrechten

4.1. Tenzij anders afgesproken, zijn alle uit de opdracht voortkomende rechten van intellectuele eigendom
-waaronder het octrooi-, model-, en auteursrecht- van Studio Fonkel. Wanneer zo’n soort recht alleen
verkregen kan worden door een depot of registratie, is alleen Studio Fonkel daarvoor bevoegd.

4.2. Tenzij anders afgesproken, hoort het onderzoek naar het bestaan van rechten, zoals octrooi-, merk-,
tekening-, model-, auteurs- of portretrechten van derden niet tot de opdracht. Dit geldt ook voor een
eventueel onderzoek naar de mogelijkheid van dat soort beschermingsvormen voor de klant.

4.3. Tenzij het werk er zich niet voor leent, heeft Studio Fonkel het recht om zijn/haar naam op of bij het werk te
(laten) vermelden of verwijderen.

4.4. Tenzij anders overeengekomen, blijven de in het kader van de opdracht door Studio Fonkel tot stand
gebrachte werktekeningen, illustraties, prototypes, maquettes, mallen, ontwerpen, ontwerpschetsen, films
en andere materialen of (elektronische) bestanden, intellectueel eigendom van Studio Fonkel, ongeacht of
deze aan de klant of aan derden ter hand zijn gesteld.

4.5. Na het afronden van de opdracht hebben noch de klant noch Studio Fonkel naar elkaar een bewaarplicht met
betrekking tot de gebruikte materialen en gegevens. Natuurlijk  doet Studio Fonkel zijn best om het gemaakte
werk goed te bewaren, niet in de laatste plaats omdat wij er zelf trots op zijn.

5. Gebruik en licentie

5.1. Wanneer de klant aan alle betaalverplichtingen van de overeenkomst met Studio Fonkel voldoet krijgt hij het
exclusieve gebruik van het ontwerp.

5.2. Het werk van Studio Fonkel is exclusief gemaakt voor de betreffende klant. Gebruik van beeldmateriaal waarin
het werk van Studio Fonkel voorkomt voor promotie van reclame-, marketing-, communicatiebedrijven,
vormgevers en andere branche gerelateerde bedrijven mag alleen na toestemming.

5.3. Het is de klant niet (langer) toegestaan om het werk van Studio Fonkel te gebruiken wanneer de klant zijn in
de overeenkomst vastgelegde (betalings-) verplichtingen niet (volledig) nakomt of op een andere manier in
gebreke is.

5.4. Studio Fonkel heeft, natuurlijk met respect voor de klant, de vrijheid om het ontwerp te gebruiken voor zijn
eigen publiciteit of promotie.

6. Honorarium en bijkomende kosten

6.1. Wanneer Studio Fonkel door het niet, of niet op tijd, aanleveren van volledige, juiste en duidelijke
gegevens/materialen of door een gewijzigde of onjuiste opdracht of briefing genoodzaakt is meer of andere
werkzaamheden te verrichten, kunnen deze werkzaamheden apart worden gefactureerd, op basis van de
gebruikelijk door Studio Fonkel gehanteerde tarieven.

7. Betaling

7.1. Betalingen moeten plaats vinden binnen 25 werkdagen na factuurdatum. Wanneer na het verstrijken van
deze termijn door Studio Fonkel nog geen (volledige) betaling is ontvangen, is de klant in verzuim en is vanaf
de 25 werkdagen termijn rente verschuldigd, gelijk aan de wettelijke rente.

7.2. Alle door Studio Fonkel gemaakte kosten, zoals proceskosten en buitengerechte-lijke en gerechtelijke
kosten, zoals de kosten voor juridische bijstand, deurwaar-ders en incassobureaus, gemaakt vanwege de te
late betalingen, komen ten laste van de klant. De buitengerechtelijke kosten worden gesteld op ten minste
10% van het factuurbedrag met een minimum van € 150,- excl. BTW.

7.3. Studio Fonkel heeft het recht om de verrichte werkzaamheden en gemaakte kosten voor de uitvoering van de
opdracht maandelijks in rekening te brengen.

7.4. Van de klant wordt verwacht dat de aan Studio Fonkel verschuldigde betalingen worden gedaan
zonder korting of verrekening. De klant heeft niet het recht om betaling van facturen van al verrichte
werkzaamheden op te schorten.

8. Opzegging en ontbinding van de overeenkomst

8.1. Wanneer de klant een overeenkomst opzegt, moet hij alle tot dan toe gemaakte uren en (on)kosten voor alle
afgesproken verrichte werkzaamheden betalen.

8.2. Wanneer de overeenkomst door Studio Fonkel wordt ontbonden om een toerekenbare tekortkoming in het
nakomen van de overeenkomst door de klant, moet de klant alle tot dan toe gemaakte uren en (on)kosten
betalen. Gedrag van de klant waardoor van Studio Fonkel redelijkerwijs niet verwacht kan worden dat de
opdracht wordt afgerond wordt ook beschouwd als toerekenbare tekortkoming

8.3. Zowel Studio Fonkel als de klant hebben het recht de overeenkomst direct geheel of gedeeltelijk te
ontbinden in geval van faillissement of (voorlopige) surseance van de andere partij. Ingeval van faillissement
van de klant heeft Studio Fonkel het recht het verstrekte gebruiksrecht te beëindigen.

8.4. In geval van ontbinding door de klant vanwege toerekenbare tekortkoming door Studio Fonkel zullen de al
geleverde prestaties en de daarmee samenhangende betalingsverplichting niet vervallen, tenzij de klant
bewijst dat Studio Fonkel in gebreke is gebleven. Bedragen die Studio Fonkel vóór de ontbinding heeft
gefactureerd voor dat wat in de uitvoering van de overeenkomst al naar behoren is verricht of geleverd, blijft
verschuldigd, tenzij de klant bewijst dat Studio Fonkel in gebreke is gebleven.

9. Garanties en vrijwaringen

9.5. Studio Fonkel garandeert dat het geleverde, wat is ontworpen door Studio Fonkel, wanneer er auteursrecht
op het ontwerp rust, hij geldt als maker in de zin van de Auteurswet en als auteursrechthebbende over het
werk kan beschikken.

9.6. De klant vrijwaart Studio Fonkel of door Studio Fonkel bij de opdracht ingeschakelde personen voor alle
aanspraken van derden voortvloeiend uit de toepassingen of het gebruik van het resultaat van de opdracht.

9.7. De klant vrijwaart Studio Fonkel voor aanspraken met betrekking tot rechten van intellectuele eigendom op
door de klant verstrekte materialen of gegevens, die bij de uitvoering van de opdracht worden gebruikt.

10. Aansprakelijkheid

10.1. Studio Fonkel is niet aansprakelijk voor:

a. fouten of gebreken in het materiaal dat door de klant is beschikbaar gesteld
b. misverstanden, fouten of tekortkomingen in de uitvoering van de overeenkomst wanneer deze aanleiding
of oorzaak vinden bij de klant, zoals het niet op tijd of niet aanleveren van volledige, juiste en duidelijke
gegevens/materialen
c. fouten of gebreken van door of namens de klant ingeschakelde derden
d. gebreken in offertes van toeleveranciers of voor overschrijdingen van prijsopgaven van  toeleveranciers.
e. fouten of tekortkomingen in het ontwerp of de tekst/gegevens, wanneer de klant, zoals bepaald in art. 2.5,
goedkeuring heeft gegeven of in de  gelegenheid is gesteld een controle uit te voeren en daar geen gebruik
van heeft gemaakt.

10.2. Studio Fonkel is alleen aansprakelijk voor aan hem toerekenbare, directe schade. Onder directe schade wordt
alleen verstaan:
a. redelijke kosten om de oorzaak en de omvang van de schade vast te stellen, voor zover dit betrekking heeft
op schade in de zin van deze voorwaarden;
b. de eventuele redelijke kosten nodig om de gebrekkige prestatie van Studio Fonkel aan de overeenkomst te
laten voldoen;
c. redelijke kosten, gemaakt om schade te voorkomen of beperken, voor zover de klant aantoont dat deze
kosten hebben geleid tot beperking van de directe schade als bedoeld in deze voorwaarden.
Aansprakelijkheid van Studio Fonkel voor alle overige dan hierboven genoemde schade, zoals indirecte
schade, daaronder begrepen gevolgschade, gederfde winst, verminkte of vergane gegevens of materialen, of
schade door bedrijfsstagnatie, is uitgesloten.

10.3. Behalve in geval van opzet of bewuste roekeloosheid van de Studio Fonkel/de bedrijfsleiding van Studio
Fonkel -ondergeschikten uitgezonderd-, is de aanspra-kelijkheid van Studio Fonkel voor schade binnen de
overeenkomst of van tegen de klant gepleegde onrechtmatige daad, beperkt tot het factuurbedrag dat op
het uitgevoerde gedeelte van de opdracht betrekking heeft. Dit bedrag wordt vermin-derd met de door Studio
Fonkel gemaakte kosten voor het inschakelen van derden en zal niet hoger zijn dan € 45.000,= en te allen
tijde beperkt tot maximaal het bedrag dat de verzekeraar in het voorkomend geval aan Studio Fonkel uitkeert.

10.4. Elke aansprakelijkheid vervalt door het verloop van één jaar vanaf het moment dat de opdracht is voltooid.

11. Overige bepalingen

11.1. Het is de klant niet toegestaan om rechten uit een met Studio Fonkel gesloten overeenkomst aan   anderen
over te dragen.

11.2. Studio Fonkel en de klant moeten feiten en omstandigheden, die bij het uitvoeren van de opdracht gebruikt
of bekend worden vertrouwelijk behandelen. Dit geldt ook voor derden die bij de uitvoering van de opdracht
worden betrokken.

11.3. Op de overeenkomst tussen de opdrachtnemer en opdrachtgever is het Nederlands recht van toepassing.
De rechter die geschillen tussen Studio Fonkel en de klant behandeld is de bevoegde rechter in het
arrondissement waar Studio Fonkel is gevestigd, of de volgens de wet bevoegde rechter, uitgekozen door
Studio Fonkel.