---
title:  "Een website: kostenpost of investering?"
metatitle: "Blog: Een website: kostenpost of investering?"
metadescription: "Overweeg je een nieuwe website? Dan gaan er veel vragen spelen, waarvan er één vaak wordt vergeten"
header-img: "/img/website-investering.jpg"
date:   2015-06-22 10:27:01
front: false
author: floris
cta-text: "Wij helpen je graag met een doordachte en overtuigende website."
teaser-text: "Zie ik deze website als kostenpost of als een investering die geld oplevert?’ Het antwoord bepaalt in hoge mate het uiteindelijke resultaat."

---

Overweeg je een nieuwe website? Dan gaan er veel vragen spelen, waarvan er één vaak wordt vergeten: ‘Zie ik deze website als kostenpost of als een investering die geld oplevert?’ Het antwoord bepaalt in hoge mate het uiteindelijke resultaat.

###De website als kostenpost

Zie je een nieuwe website als kostenpost? Dan gaan snel de functionaliteiten centraal staan. Wat moet de website kunnen? Je laat verschillende aanbieders een offerte opstellen, schat de betrouwbaarheid in en kiest één van de goedkopere partijen. Want als alle bureaus de gewenste functionaliteiten kunnen bouwen, waarom zou je dan voor een duurdere kiezen? Het resultaat zal toch zeker ongeveer gelijk zijn?

###De website als investering

Is de nieuwe website een investering? Dan gaan er andere afwegingen spelen. Want wat gaat er rendement opleveren op termijn? Hoe spreek je je doelgroep(en) aan? Wat communiceer je met je website? Hoe neem je de klant mee in je verhaal? En hoe sluit dat verhaal naadloos aan bij het ontwerp en de functionaliteiten van de website? Dat kost tijd. En tijd is geld. Maar het is een investering, dus je rekent erop dat je dat terugverdient.

###Meten met twee maten

Vaak zien we gebeuren dat de klant in een offertetraject kiest voor de laagste prijs om vervolgens op zoek te gaan naar mogelijkheden om meer bezoekers naar de website te krijgen. Dan wordt er maandelijks een aanzienlijk bedrag in Google Adwords gestopt (gek genoeg wordt dat dan wél als investering gezien). Vervolgens houdt de website de bezoekers niet vast, omdat de website niet genoeg overtuigd. Investeer liever in een goede, solide basis, zodat je je bezoekers aanspreekt en in beweging zet. Dan kun je daarna besparen op je maandelijkse Adwords kosten, die behoorlijk kunnen oplopen.

###Onze overtuiging

De afgelopen jaren heeft Studio Fonkel heel bewust geïnvesteerd in het traject waarmee we klanten helpen om hun verhaal beter te vertellen. Zodat bezoekers converteren naar leads of klanten. En als het bedrijf zijn zaken goed op orde heeft, dan wordt een klant een terugkerende klant of een ambassadeur.

Wij geloven in deze aanpak en hebben gezien dat het werkt. Een goede, doordachte website voegt waarde toe aan je bedrijf of organisatie en levert in de meeste gevallen geld op. Daarom offreren we extra tijd. Tijd om de identiteit van het bedrijf te doorgronden, om de doelgroepen in kaart te brengen en om een helder verhaal te vertellen in woord en beeld. Zodat we dat alles om kunnen zetten in een gebruiksvriendelijke, overtuigende website.

###Investering of kostenpost?

Dus vraag het jezelf eens af. Zie ik die nieuwe website als investering of als kostenpost? Uiteindelijk zou je namelijk wel eens tot de conclusie kunnen komen dat goedkoop ook hier duurkoop is.

We nodigen je van harte uit om hier eens met ons over in gesprek te gaan.

-

Door: Floris van Woudenberg
